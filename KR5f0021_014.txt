# -*- mode: mandoku-view -*-
#+TITLE: 抱朴子内篇
#+DATE: 2015-09-11 06:37:10
#+PROPERTY: BASEEDITION HFL
#+PROPERTY: WITNESS SBCK
#+PROPERTY: JUAN 14

　　　用刑¶
抱朴子曰莫不貴仁而無能純仁以致治也¶莫不賤
刑而無能廢刑以整民也咸云明后¶御世風向草偃
道洽化醇安所用刑余乃論¶之曰夫徳教者黼黻之
祭服也刑罰者捍刃¶之甲胄也若徳教治狡暴猶以
黼黻御剡鋒¶也以刑罰施平世是以甲胄升廟堂也
故仁¶者養物之器刑者懲非之具我欲利之而彼¶欲
<pb:KR5f0021_SBCK_014-1b>
害之加仁無悛非刑不止刑為仁佐於是<md:KR5f0021_HFL_014-001b>¶可知也譬
存玄胎息呼吸吐納含景内視熊¶經鳥伸者長生之
術也然艱而且遲為者尠¶成能得之者萬一焉病篤
痛甚身困命危¶則不得不攻之以鍼石治之以毒烈
若廢和¶鵲之方而慕松喬之道則死者衆矣仁之為¶
政非為不美也然黎庶巧偽趨利忘義若不¶齊之以
威紏之以刑逺羨羲農之風則亂不¶可振其禍深大
以殺止殺豈樂之哉八卦之¶作窮理盡性明罰用獄
著於噬嗑繫以徽纆¶存乎習坎然用刑其来尚矣逮
<pb:KR5f0021_SBCK_014-2a>
於軒轅聖徳<md:KR5f0021_HFL_014-002a>¶尤高而躬親征伐至于百戰殭尸涿鹿
流血¶阪泉猶不能使時無叛逆載戢干戈亦安能¶使
百姓皆良民不犯罪而不治者未之有也¶唐虞之盛
象天用刑竄殛放流天下乃服漢¶文玄黙比隆成康
猶斷四百鞭死者多夫匠¶石不舎䋲墨故無不直之
木明主不廢戮罰¶故無陵遲之政也蓋天地之道不
能純仁故¶青陽闡陶育之和素秋厲肅殺之威融風
扇¶則枯瘁攄藻白露凝則繁英彫零是以品物¶阜焉
嵗功成焉温而無寒則蝡動不蟄根植<md:KR5f0021_HFL_014-002b>¶冬榮寛而無
<pb:KR5f0021_SBCK_014-2b>
嚴則姦宄並作利器長守故明¶賞以存正必罰以閑
邪勸沮之器莫此之要¶⬤民設教濟其寛猛使懦不
可狎剛不傷恩¶五刑之罪至于三千是䋲不可曲也
司冦行¶刑君為不舉是法不可廢也䋲曲則姦囬萌¶
矣法廢則禍亂滋矣亡國非無令也患於令¶煩而不
行敗軍非無禁也患於禁設而不止¶故衆慝彌蔓而
下黷其上夫賞貴當功而不¶必重罰貴得罪而不必
酷也鞭朴廢於家則¶僮僕怠情征伐息於國群下不
䖍愛待敬<md:KR5f0021_HFL_014-003a>¶而不敗故制禮以崇之徳湏威而久立故
<pb:KR5f0021_SBCK_014-3a>
作¶刑以肅之班倕不委䂓矩故方圓不戾於物¶明君
不釋法度故機詐不肆其巧唐虞其仁¶如天而不原
四罪姬公友于兄弟而不赦二¶叔仲尼之誅正卯漢
武之殺外甥垂淚惜法¶蓋不獲已也故誅一以振萬
損少以成多方¶之櫛髪則所利者衆比於割疽則所
全者大¶是以炙刺⬤痛而不可止者以痊病也刑法¶
凶醜而不可罷者以救弊也六軍如林未必¶皆勇排
鋒陷火人情所憚然恬顔以勸之則<md:KR5f0021_HFL_014-003b>¶投命者尠斷斬
以威之則莫不奮擊故役歡¶笑者不及叱咤之速用
<pb:KR5f0021_SBCK_014-3b>
誘悦者未若刑戮之¶齊是以安于感深谷而嚴其法
衛子疾弃灰¶而峻其辟夫以其所畏禁其所翫峻而
不犯¶全民之術也明病之術者杜未生之疾達治¶亂
之要者遏將來之患若乃以輕刑禁重罪¶以薄法衛
厚利陳之滋章而犯者彌多有似¶穿穽以當路非仁
人之用懷也善為政者必¶先端此以率彼治親以整
踈不曲法以行意¶必有罪而無赦若石碏之割愛以
威親晉文<md:KR5f0021_HFL_014-004a>¶之忍情以斬頡故仁者為政之脂粉刑者
御¶世之轡䇿脂粉非體中之至急而轡䇿湏臾¶不可
<pb:KR5f0021_SBCK_014-4a>
無也肅恭少怠則慢惰已至威嚴暫弛¶則群邪生心
當怒不怒姦臣為虎當殺不殺¶大賊乃發水久壞河
山起咫尺尋木千丈始¶于毫末鑚燧之火勺水所滅
鵠卵未孚指掌¶之所靡及其乘衝飈而燎巨野奮六
羽以淩¶朝霞則雖智勇不能制也故明君治難於其¶
易去惡於其㣲不伐善以長亂不操柯而猶¶豫焉然
則刑之為物國之神器君所自執不<md:KR5f0021_HFL_014-004b>¶可假人猶長劔
不可倒捉巨魚不可脫淵也¶乃崇替之所由安危之
源本也田常之奪齊¶六卿之分晉趙高之弑秦王莽
<pb:KR5f0021_SBCK_014-4b>
之⬤漢履霜¶逮氷由來漸矣或永歎於海濱或拊心
乎望¶夷禍延宗祧作戒將來者由乎慕虚名於徃¶古
忘實禍於當已也¶
或人曰刑辟之興蓋存叔世立人之道唯仁¶與義我
清静而民自正我無欲而民自樸烹¶鮮之戒不欲其
煩寛以愛人則得衆恱以使¶人則下附故孟子以體
仁為安楊子雲謂申<md:KR5f0021_HFL_014-005a>¶韓為屠宰夫繁策急轡非造父
之御嚴刑峻¶罰非三五之道故有虞手不指揮口不
煩言¶恭已南靣而治化雍熈矣宓生政以率俗彈¶琴
<pb:KR5f0021_SBCK_014-5a>
詠詩身不下堂而漁者霄肅矣必能厚惠¶薄歛救乏
擢滯舉賢任才勸穯省用招⬤以¶禮懷逺以徳陶之
以成均治之以庠序化上¶而興善者必若靡草之逐
驚風洗心而革靣¶者必若清波之滌輕塵朝有徳讓
之群后野¶無犯禮之軌躅圜土可以虚蕪楚革可以
永¶格何必賞罰可以為國乎抱朴子答曰易稱<md:KR5f0021_HFL_014-005b>¶明罰
敕法書有哀矜折獄爵人於朝刑人於¶市有自來矣
豈從叔世多仁則法不立威寡¶則下侵上夫法不立
則庶事汩矣下侵上則¶逆節萌矣至醇既澆於三代
<pb:KR5f0021_SBCK_014-5b>
大樸又散於秦¶漢道衰於疇昔俗薄乎當今而欲結
繩以整¶姦欺不言以化狡猾委轡䇿而乘奔馬於險¶
塗舎柁櫓而汎舟以淩波盤旋以逐走盜揖¶譲以救
災火斬晁錯以却七國舞于戈以平¶赤眉未見其可
也蓋三皇步而五帝驟霸王¶以來載馳載騖當其弊
也吏欺民巧冦盜公<md:KR5f0021_HFL_014-006a>¶行髠鉗不足以懲無耻族誅不
能禁覬覦重¶目以廣視累耳以逺聴抗燭以理滯事
焦心¶以息姧源而猶市朝有呼嗟之音邉鄙有不¶聞
之枉作威作福者或發乎瞻視之下凶家¶害國者或
<pb:KR5f0021_SBCK_014-6a>
搆乎蕭墻之内而欲以太昊之道¶治偷薄之俗以畫
一之歌救⬤湧之亂非識¶因革之隨時明損益之變
通也所謂刻舟以¶摸遺劔叅天而射五步摜犀兕之
甲以涉不¶測之淵衿却寒之裘以禦鬱隆之暑踵之
解¶結頤之搔背其為憤憤莫此之劇矣但當先<md:KR5f0021_HFL_014-006b>¶令而
後誅得情而勿喜使伯氏無怨於失邑¶虞芮知耻而
無訟耳若强暴掩容操繩而不¶憚誘於含垢草蔓而
不除恃藏疾之大言忘¶膏肓之近急何異焦喉之渇
切身而遥指滄¶海於萬里之外滔天之水已及而方
<pb:KR5f0021_SBCK_014-6b>
造舟於¶長洲之林安得免夸父之禍脫淪水之害哉¶
世人薄申韓之實事嘉老莊之誕談然而為¶政莫能
錯刑殺人者原其死傷人者赦其罪¶所謂土柈瓦胾
無救朝飢者也道家之言髙¶則髙矣用之則弊遼落
迂闊譬猶干將不可<md:KR5f0021_HFL_014-007a>¶以縫線巨象不可使捕鼠金舟
不能凌陽侯¶之波玉馬不任騁千里之迹也若行其
言則¶當燔桎梏隳囹圄罷有司滅刑書鑄干戈平¶城
池散府庫毁符節撤⬤梁掊衡量⬤離朱¶之目塞子
野之耳汎然不繫反乎天牧不訓¶不營相忘江湖朝
<pb:KR5f0021_SBCK_014-7a>
廷閴爾若無人民則至死¶不徃來可得而論難得而
行也俗儒徒聞周¶以仁興秦以嚴亡而未覺周所以
得之不純¶仁而秦所以失之不獨嚴也昔周用肉刑
刖¶足劓鼻盟津之令後至者斬畢力賞罰誓有<md:KR5f0021_HFL_014-007b>¶孥戮
考其所為未盡仁也及其叔世罔法翫¶文人主苛虐
號令不出宇宙禮樂征伐不復¶由已群下力競還為
長蛇伐本塞源毁冠裂¶冕或沉之於漢或流之于彘
失柄之敗由於¶不嚴也秦之初興官人得才衛鞅由
余之徒¶式法於内白起王翦之倫攻取於外兼弱攻
<pb:KR5f0021_SBCK_014-7b>
昧取威定霸吞噬四隣咀嚼群雄拓地攘戎¶龍變虎
視實頼明賞必罰以基帝業降及杪¶季驕於得意窮
奢極泰加之以威虐築城萬¶里離宫千餘鍾鼔女樂
不徙而具驪山之役<md:KR5f0021_HFL_014-008a>¶太半之賦閭左之戍坑儒之酷
北擊獫(切/¶虚檢)狁南征百越暴兵百萬動數十年天下
有生¶離之哀家户懷怨曠之歎白骨成山虚祭布¶野
徐福出而重號咷之讎趙高入而屯豺狼¶之黨天下
欲反十室九空其所以亡豈由嚴¶刑此為秦以嚴得
之非以嚴失之也且刑由¶刄也巧人以自成拙者以
<pb:KR5f0021_SBCK_014-8a>
自傷為治國有道¶而助之以刑者能令慝偽不作凶
邪改志若¶綱絶網紊得罪于天用刑失理其危必速
亦¶猶水火者所以活人亦所以殺人存乎能用<md:KR5f0021_HFL_014-008b>¶之與
不能用夫癥瘕不除而不脩越人之術¶者難圖老彭
之夀也姦黨實繁而不嚴彈違¶之制者未見其長世
之福也但當簡于張之¶徒任以法理世選趙陳之屬
委以案劾明主¶留神於上忠良盡誠於下見不善則
若鷹鸇¶之搏鳥雀覩亂萌則若薙(切/他計)田之芟蕪薉¶
(切/於吠)慶賞不謬加而誅戮不失罪則太平之¶軌不足
<pb:KR5f0021_SBCK_014-8b>
迪令而不犯可庶幾廢刑致治未敢¶謂然也¶
或曰然則刑罰果所以助教興善式遏軌忒<md:KR5f0021_HFL_014-009a>¶也若夫
古之肉刑亦可復與抱朴子曰曷為¶而不可哉昔周
用肉刑積祀七百漢氏廢之¶年代不如至於改以鞭
笞大多死者外有輕¶刑之名内有殺人之實也及於
犯罪上不足¶以至死則其下唯有徒謫鞭杖或遇赦
令則¶身無損且髠其更生之髮撾作方愈之創殊¶不
足以懲次死之罪今除肉刑則死罪之下¶無復中刑
在其間而次死罪不得不止於徒¶謫鞭杖是輕重不
<pb:KR5f0021_SBCK_014-9a>
得不適也又犯罪者希而¶時有耳至於殺之則恨重
而鞭之則恨輕犯<md:KR5f0021_HFL_014-009b>¶此者為多今不用肉刑是次死之
罪常不見¶治也今若自非謀反大逆惡于君親及用
軍¶臨敵犯軍法者及手殺人者以肉刑代其死¶則亦
足以懲示凶人而刑者猶任坐役能有¶所為又不絶
其生⬤之道而終身殘毁百姓¶見之莫不寒心亦足
使未犯者肅慄以彰示¶將來乃過於殺人殺人非不
重也然辜之三¶日行埋弃之不知者衆不見者多也
若夫肉¶刑者之為摽戒也多昔魏世數議此事諸碩
<pb:KR5f0021_SBCK_014-9b>
儒達學洽通殷理者咸謂宜復肉刑而意異<md:KR5f0021_HFL_014-010a>¶者駮之
皆不合也魏武帝亦以爲然直以二¶陲未賔逺人不
能統至理者卒聞中國刖人¶肢體割人耳鼻便當望
風謂爲酷虐故且⬤¶停以湏四方之并耳通人楊子
雲亦以爲肉¶刑冝復也但廢之來久矣坐而論道者
未以¶爲急耳¶¶
抱朴子外篇卷十四<md:KR5f0021_HFL_014-010b>¶終
<md:KR5f0021_HFL_015-001a>¶
<pb:KR5f0021_SBCK_015-1a>
抱朴子外篇卷十五¶
　　　　　　　　　　　　晋丹陽⬤洪稚川著
